Praefatio.

Emendatio librorum de legibus fide duorum codi-
cum Vossianorum nititur, quorum qui aetate prior est
(84ε--Αὶ ab earum rerum peritis undecimo saeculo
scriptus dicitur, alter (86:13) duodecimo. eos libros
liberalitate uirorum praestantissimorum, qui bibliothecae
uniuersitatis Leidensis praesunt, huc transmissos post
Bakium Halmiumque denuo excussi testimoniaque eorum
plene et diligenter exposui. quorum librorum cum
recentiorem non esse ex altero descriptum certa indicia
euincant, tum ex eodem fonte ambos manasse insignis
eorum in maximis minimisque similitudo persuadet.
sed uterque codex suum expertus est correctorem. a
quibus quae profecta sunt, adeo inter se conspirant, ut
ea quoque eandem prae se ferre originem uideantur. et
Vossianum A quidem qui perpurgauit nescio quo ele-
gantiae studio ductus radendo fere primitiuas scripturas
deleuit et ubi uel litterae syllabaeue correctione de-
fungi posset, saepe tota uocabula abrasit. uerecundius

alterius libri corrector operam in ea re sumpsit, in quo

